# -*- mode: mandoku-view; -*-
#+TITLE: 經濟文衡
#+DATE: 2015-08-24 22:59:06.418909
#+PROPERTY: ID KR3a0057
#+PROPERTY: BASEEDITION WYG    
#+PROPERTY: JUAN 後集卷二十一
<pb:KR3a0057_WYG_046-1a>¶
欽定四庫全書¶
　經濟文衡後集卷二十一¶
　　　　　　　　　　　　　宋　滕珙　撰¶
　論語類¶
　　論語課㑹説¶
　大全文¶
　　　此段專一發明師弟子之義¶
古之學者&KR0343;心乎六藝之文退而考諸日用有疑焉則¶
<pb:KR3a0057_WYG_046-1b>¶
問問之弗得弗措也古之所謂傳道授業解惑者如此¶
而已後世設師弟子員立學校以羣之師之所講有不¶
待弟子之問而弟子之聴於師又非其心之所疑也汎¶
然相與以具一時之文耳學問之道豈止於此哉自秦¶
漢以迄今葢千有餘年所謂師弟子者皆不過如此此¶
聖人之緒言餘㫖所以不白於後世而後世之風流習¶
尚所以不及於古人也然則學者欲求古人之所至其¶
可以不務古人之所為乎今將以論語之書與諸君相¶
<pb:KR3a0057_WYG_046-2a>¶
從學而惟今之所謂講者不足事也是以不敢以區區¶
薄陋所聞告諸君諸君苐因先儒之説以逆聖人之所¶
志孜孜焉蚤夜以精思退而考諸日用必將有以自得¶
之而以幸教某也其有不合某請得為諸君言之諸君¶
其無勢利之急而盡心於此一有得焉守之以善其身¶
不為有餘推之以及一鄉一國而至於天下不為不足¶
某不肖不敢以是欺諸君也¶
　　癸巳論語説¶
<pb:KR3a0057_WYG_046-2b>¶
　答南軒¶
　　　此段條目各見逐條¶
學而時習之¶
　南軒云程子曰時復紬繹(本文作思繹今此所引/改思為紬不知何説)學¶
　者之於義理常時紬繹其端緒而㴠泳之也先生曰¶
　學而時習之此是論語第一句句中五字雖有虛實¶
　輕重之不同然字字皆有意味無一字無下落讀者¶
　不可以不詳而説者尤不可以有所略也學之為言¶
<pb:KR3a0057_WYG_046-3a>¶
　效也以已有所未知而效夫知者以求其知以已有¶
　所未能而效夫能者以求其能之謂也而者承上起¶
　下之辭也時者無時而不然也習者重復温習也之¶
　者指其所知之理所能之事而言也言人既學矣而¶
　又時時温習其所知之理所能之事也葢人而不學¶
　則無以知其所當知之理無以能其所當為之事學¶
　而不習則雖知其理能其事然亦生澁危殆而不能¶
　以自安習而不時則雖曰習之而其工夫間斷一暴¶
<pb:KR3a0057_WYG_046-3b>¶
　十寒終不足以成其習之之功矣聖言雖約而其指¶
　意曲折深宻而無窮葢如此凡為解者雖不必如此¶
　𤨏細剖析然亦須包含得許多意思方為完備今詳¶
　所解於學而兩字全然闊略而但言紬繹義理以解¶
　時習之意夫人不知學其將何以知義理之所在而¶
　紬繹之乎且必曰紬繹義理之端緒而㴠泳之又似¶
　義理之中别有一物為之端緒若繭之有絲既紬繹¶
　出來又從而㴠泳之也語意煩擾徒使學者胷中擾¶
<pb:KR3a0057_WYG_046-4a>¶
　擾一拈一放將有揠苗助長之患非所以示人入徳¶
　之方也¶
孝弟也者其為仁之本與¶
　按有子之意程子之説正謂事親從兄愛人利物莫¶
　非為仁之道但事親從兄者本也愛人利物者末也¶
　本立然後末有所從出故孝弟立而為仁之道生也¶
　又此章仁字正指愛之理而言耳易傳所謂偏言則¶
　一事者是也故程子於此但言孝弟行于家而後仁¶
<pb:KR3a0057_WYG_046-4b>¶
　愛及于物乃著實指事而言其言雖近而指則遠也¶
　今以心無不溥形容所包雖廣然恐非本㫖殊覺意¶
　味之浮淺也¶
慎終追遠¶
　慎終追逺自是天理之所當然人心之所不能已者¶
　人能如此則其徳自厚而民化之矣今下一養字則¶
　是所以為此者乃是欲以養徳而其意不專於慎終¶
　追逺矣¶
<pb:KR3a0057_WYG_046-5a>¶
父在觀其志¶
　此章舊有兩説一説以為為人子者父在則能觀其¶
　父之志而承順之父殁則能觀其父之行而繼述之¶
　又能三年無改於父之道則可謂孝矣一説則以為¶
　欲觀人子之賢否者父在之時未見其行事之得失¶
　則但觀其志之邪正父歿之後身任承家嗣事之責¶
　則當觀其行事之得失若其志與行皆合於理而三¶
　年之間又能無改於父之道則可謂孝矣此兩説不¶
<pb:KR3a0057_WYG_046-5b>¶
　同愚意竊謂當從前説文勢為順若如後説則上文¶
　未見志行之是非不應末句便以可謂孝矣結之也¶
　今詳此解葢用後説然謂父在而志不得行可以見¶
　其深愛則又非先儒舊説之意矣經文但有一志字¶
　乃是通邪正得失而言如何便見得獨為志欲為之¶
　而不得行又何以見夫致其深愛之意耶¶
三年無改於父之道¶
　此句之説惟尹氏所謂孝子之心有所不忍者最為¶
<pb:KR3a0057_WYG_046-6a>¶
　慤實而游氏所謂在所當改而可以未改者斟酌事¶
　理尤得其當此解所云志哀而不暇他之問者葢出¶
　謝氏之説其意非不甚美然恐立説過髙而無可行¶
　之實也葢事之是非可否日接於耳目有不容不問¶
　者君子居䘮哀戚雖甚然視不明聴不聰行不正不¶
　知哀者君子病之則亦不應如是之迷昩也所謂可¶
　以改而可以未改者則出于游氏之説然又失其本¶
　指葢彼曰在所當改則迫于理而不得不然之辭也¶
<pb:KR3a0057_WYG_046-6b>¶
　今曰可以改則意所欲而冀其或可之辭也二者之¶
　間其意味之厚薄相去逺矣又此經所言亦為人之¶
　父不能皆賢不能皆不肖故通上下而言以中人為¶
　法耳今解又云三年無改者言其常也似亦非是若¶
　言其常則父之所行子當終身守之可也豈但以三¶
　年無改為孝哉¶
十世可知¶
　嘗究此章之指惟古註馬氏得之何晏雖取其説而¶
<pb:KR3a0057_WYG_046-7a>¶
　復亂以己意以故後來諸家祖習其言展轉謬誤失¶
　之愈逺至近世吳才老胡致堂始得其説最為精當¶
　吳説有續解考異二書而考異中此章之説為尤詳¶
　願試一觀或有取焉大抵此二家説其他好處亦多¶
　不可以其後出而忽之也¶
韶武¶
　南軒曰聖人之心初無二致揖遜征伐時焉而已先¶
　生曰此理固然但此䖏解美善兩字而為此説似以¶
<pb:KR3a0057_WYG_046-7b>¶
　舜武心皆盡美而武王之事有未盡善則美字反重¶
　而善字反輕為不倫耳葢美者聲容之盛以其致治¶
　之功而言也善者致美之實以其徳與事而言也然¶
　以徳而言則性之反之雖有不同而成功則一以事¶
　而言則揖遜征伐雖有不同而各當其可則聖人之¶
　心亦未嘗不同也¶
一以貫之¶
　此意甚善然其辭發之無端若曰聖人之心於天下¶
<pb:KR3a0057_WYG_046-8a>¶
　事物之理無所不該雖有内外本末隐顯之殊而未¶
　嘗不一以貫之也則言順而理得矣¶
中人以下¶
　孟子言不屑之教誨是亦教誨之葢為不屑之教誨¶
　已是絶之而不復教誨然其所以警之者亦不為不¶
　至故曰是亦教誨之而已矣所謂亦者非其正意之¶
　辭也若孔子所言中人以下不可語上而不驟語之¶
　性與天道之極致但就其地位告之以切已著實之¶
<pb:KR3a0057_WYG_046-8b>¶
　事乃是教之道正合如此非若不屑之教誨全不告¶
　語而但棄絶以警之也今曰是亦教誨之也則似教¶
　人者不問其人品之髙下必盡告以性與天道之極¶
　致然後始可謂之教誨才不如此便與絶而不教者¶
　無異此極害理非聖人教人之法也且著此一句非¶
　惟有害上文之意覺得下文意思亦成躐等氣象不¶
　佳試思之若但改云不驟而語之以上是乃所以漸¶
　而進之使其切問近思而自得之也則上下文意接¶
<pb:KR3a0057_WYG_046-9a>¶
　續貫通而氣象無病矣此於撰集註已依此文寫入¶
　矣¶
竊比於我老彭¶
　孔子賢於堯舜非老彭之所及人皆知之自不須説¶
　但其謙退不居而反自比焉且其辭氣極於遜讓而¶
　又出於誠實如此此其所以為盛徳之至也為之説¶
　者正當於此發其深微之意使學者反復&KR0343;玩識得¶
　聖人氣象而因以消其虚驕傲誕之習乃為有力¶
<pb:KR3a0057_WYG_046-9b>¶
游於藝¶
　藝雖末節然亦事理之當然莫不各有自然之則焉¶
　曰游於藝者特欲其隨事應物各不悖於其理而已¶
　不悖於理則吾之徳性固得其養然初非期於為是¶
　以養之也又按張子曰藝者日為之分義也詳味此¶
　句便見得藝是合有之物非必以其可養徳而後游¶
　之也¶
子行三軍則誰與¶
<pb:KR3a0057_WYG_046-10a>¶
　臨事而懼好謀而成本為行三軍而發故就行三軍¶
　上觀之尤見精宻葢聖人之言雖曰無所不通而即¶
　事即物毫釐之間又自有不可易處¶
君子所貴乎道者三¶
　詳此文意但謂君子之所貴乎道者有此三事動容¶
　貌而必中禮也正顔色而非色莊也出辭氣而能合¶
　理也葢必平日莊敬誠實㴠養有素方能如此若其¶
　不然則動容貌而不能逺暴慢矣正顔色而不能近¶
<pb:KR3a0057_WYG_046-10b>¶
　信矣出辭氣而不能逺鄙倍矣文勢如此極為順便¶
　又其用功在於平日積累深厚而其效騐乃見於此¶
　意味尤覺深長明道尹氏説葢如此推謝氏之説以¶
　動正出為下功處¶
用之則行舍之則藏¶
　聖人固無意必然亦謂無私意期必之心耳若其救¶
　時及物之意皇皇不舍豈可謂無意於行之哉至於¶
　舍之而藏則雖非其所欲謂舍之而猶無意於藏則¶
<pb:KR3a0057_WYG_046-11a>¶
　亦過矣若果如此則是孔顔之心漠然無意於應物¶
　推而行之曵而後往如佛老之為也聖人與異端不¶
　同處正在於此不可不察也程子於此但言用舍無¶
　與於已行藏安於所遇者也詳味其言中正微宻不¶
　為矯激過髙之説而語意卓然自不可及其所由來¶
　者逺矣程子又云樂行憂違憂與樂皆道也非己之¶
　私也與此相似亦可玩味¶
㸃爾何如¶
<pb:KR3a0057_WYG_046-11b>¶
　來教此論甚髙然反復玩之且如所謂曽子非有樂¶
　乎此也葢以見夫無不得其樂之意耳只此一句便¶
　自有兩重病痛夫謂曽子非有樂乎此此本於明道¶
　先生簞瓢陋巷非有可樂之説也然顔曽之樂雖同¶
　而所從言之則異不可不察也葢簞瓢陋巷實非可¶
　樂之事顔子不幸遭之而能不以人之所憂改其樂¶
　耳若其所樂則固在夫簞瓢陋巷之外也故學者欲¶
　求顔子之樂而即其事以求之則其有沒世而不可¶
<pb:KR3a0057_WYG_046-12a>¶
　得者此明道之説所以為有功也若夫曽晳言志乃¶
　其中心之所願而可樂之事也葢其見道分明無所¶
　係累從容和説欲與萬物各得其所之意莫不藹然¶
　見於詞氣之間明道所謂與聖人之志同便是堯舜¶
　氣象者正指此而言之也學者欲求曽晳之胷懐氣¶
　象舍此而求之則亦有沒世而不可得者矣夫二子¶
　之樂雖同而所從言則其異有如此者今乃以彼之¶
　意為此之説豈不誤哉且夫子之問欲知四子之所¶
<pb:KR3a0057_WYG_046-12b>¶
　志也四子之對皆以其平日所志而言也今於曽晳¶
　之言獨謂其特以見夫無所不得其樂之意則是曽晳於¶
　夫子之問獨不言其平日之所志而臨時信口撰成¶
　數句無當之大者以誇其無所不樂之高也如此則¶
　與禪家之拈槌竪佛指東葢西者何以異其不得罪¶
　於聖人幸矣又何喟然見與之可望乎¶
志士仁人¶
　志士仁人所以不求生以害仁者乃其心中自有打¶
<pb:KR3a0057_WYG_046-13a>¶
　不過處不忍就彼以害此且非為恐虧其所以生者¶
　而後殺身以成仁也所謂成仁者亦但以遂其良心¶
　之所安而已非欲全其所以生而後為之也此解中¶
　常有一種意思不以仁義忠孝為吾心之不能己者¶
　而以為畏天命謹天職欲全其所以生者而後為之¶
　則是本心之外别有一念計及此等利害重輕而後¶
　為之也誠使真能舍生取義亦出于計較之私而無¶
　慤實自盡之意矣大率全所以生等説自他人旁觀¶
<pb:KR3a0057_WYG_046-13b>¶
　者言之以為我能如此則可若挾是心以為善則已¶
　不妥帖况自言之豈不益可笑乎吕覽所載直躬證¶
　父一事而載取名事正類此爾¶
子夏之門人¶
　詳本文之意正謂君子之道本末一致豈有以為先¶
　而傳之豈有以為後而倦教者但學者地位髙下不¶
　同如草木之小大自有區别故其為教不得不殊耳¶
　初無大小之分而生意皆足本末雖殊而道無不存¶
<pb:KR3a0057_WYG_046-14a>¶
　之意焉可誣也蘇氏得之有始有卒尹氏得之此章¶
　文義如此而已但近年以來為諸先生發明本末一¶
　致之理而不甚解其文義故失其指歸然考之程書¶
　明道嘗言先傳後倦君子教人有序先傳以近者小¶
　者而後教以逺者大者非是先傳以近小而後不教¶
　以遠大也此解最為得之然以其言緩而無竒故讀¶
　者忽之而不深考耳¶
　¶
<pb:KR3a0057_WYG_046-14b>¶
　¶
　¶
　¶
　¶
　¶
　¶
　¶
　經濟文衡後集卷二十一¶
